<?xml version="1.0" encoding="UTF-8"?>
<song>
  <title>479. Na nowo jeden rok przeminął</title>
  <lyrics>[V1]
 1. Na nowo jeden rok przeminął.
 Cel dążeń naszych, wieczność zbliża się.
 Żem pośród nieszczęść nie zaginął,
 że dobroć Twa wspierała ciągle mię,
 zawdzięczam Tobie, Panie, Boże mój,
 bom ja tak w życiu, jak i w śmierci Twój.

[V2]
 2. Znikają krótkie życia chwile,
 nietrwałą jest ziemskiego szczęścia moc.
 Ach, nieraz słońce świeci mile,
 a wnet je tłumi ciemna burzy noc.
 Gdy, Boże, ręka Twa osłania mię,
 nieszczęścia wtedy nie ulęknę się.

[V3] 
 3. Ty jesteś, Boże, tarczą moją,
 Twa łaska nowych mi udziela sił.
 Gdym błagał Cię o pomoc Twoją,
 Tyś mi obroną i pociechą był.
 Dlaczegóż bym się miał przyszłości bać,
 gdyś raczył mi dowody łaski dać?

[V4]
 4. Twe imię święte będę sławił
 i w Twym przymierzu będę ciągle trwał,
 boś mię od złego, Panie, zbawił
 i w Słowie swym obfitość pociech dał.
 Słabości moje racz przebaczyć mi
 i łaskę zlej na przyszłe życia dni!

[V5]
 5. Sam wspieraj chwiejne kroki moje
 i każdej chwili racz kierować mną!
 Gdy śmierć otworzy swe podwoje,
 wprowadzisz mię, gdzie wierni Twoi są.
 Niebiański wówczas głosu Twego dźwięk
 ostatni piersi moich stłumi jęk.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false" sharp="true"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>
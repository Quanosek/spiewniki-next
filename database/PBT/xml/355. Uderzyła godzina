<?xml version="1.0" encoding="UTF-8"?>
<song>
  <title>355. Uderzyła godzina</title>
  <lyrics>[V1]
 1. Uderzyła godzina,
 gdy po trudów znoju
 rozpuszczasz służebników Twych,
 Boże, w pokoju,
 lecz nim, śpiesząc w domowe,
 opuścim te progi,
 pragnie dusza, by wytchnąć w Tobie,
 Zbawco drogi!

[V2]
 2. Nim się, Panie, rozbieżym
 w swe rodzinne strony,
 gdzie nam każesz uprawiać winnic
 Twych zagony,
 jeszcze ku Tobie ufne
 serce podnosimy.
 Daj światło ducha Twego,
 daj zgodę, prosimy.

[V3]
 3. Jedność z Tobą i w Tobie
 niech nas, rozpierzchnionych,
 łączy, spaja i krzepi
 na siłach zemdlonych.
 Niech każdy swoją pracę
 na pilnej ma pieczy,
 strzegąc wiernie z miłością
 zwierzonych mu rzeczy.  

[V4]
 4. Odpuść nam uchybienia
 w radzie popełnione,
 zastąp darem Twej łaski
 rzeczy opuszczone.
 Daj na przyszłość baczniejsze
 oko czujnej straży.
 Niech co z dobrem zborowi,
 nikt lekce nie waży.

[V5]
 5. Niech z nas każdy najpilniej
 wszystko upatruje,
 co wiernych Twoich serca
 krzepi i buduje.
 Niech Twe święte Królestwo
 przez nas się rozmnoży,
 niech serc i myśli naszych
 strzeże pokój Boży.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false" sharp="true"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>
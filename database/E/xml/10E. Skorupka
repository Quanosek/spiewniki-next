<?xml version="1.0" encoding="UTF-8"?>
<song>
  <title>10E. Skorupka</title>
  <lyrics>[V1]
 My, skorupką kłopotów obrośli,
 my, na wyrost przejęci sobą,
 tak niemądrzy, tak ślepo dorośli,
 przechodzimy codziennie obok,
 bliżej, dalej, a nigdy nie w sobie,
 nigdy teraz i nigdy nie tu,
 by dopaść, dochrapać się, dowieść,
 zakotwiczony w jutrzejszym dniu.

[C1]
 A tu soczyścieje trawa,
 tu pęcznieje obłok,
 a tu chór po żabich stawach
 pieni się na nowo.
 A tu świat się znowu sili
 na maj i na podziw,
 i znów żyjesz chwilą chwili,
 znów cię to nachodzi.

[V2]
 Daj nam, Boże, jeszcze się zagapić
 w iskierki na szybach gorące,
 daj nam, Boże, znowu się nie trapić,
 że dni, że tygodnie, że miesiące,
 daj nam, Boże, znowu się odurzyć,
 niech usta w zachwycie otworzę
 nad kosmosem kamienia,
 nad wszechświatem kałuży,
 Daj nam, Boże, daj, Boże, daj.

[V3]
 Trawa będzie mi znów objawieniem,
 pająk będzie znowu przesłaniem,
 Niechaj, choćby na jedno westchnienie,
 moje serce na świat przystanie.
 Przywróć ważność łodyżkom i liściom,
 przywróć kroplom głębinę bez dna,
 nade wszystko zaś, nade wszystko,
 wróć mi zachwyt pierwszego dnia.

[C2]
 Żeby soczyściała trawa,
 żeby pęczniał obłok,
 żeby chór po żabich stawach
 pienił się na nowo.
 Żeby świat się znowu silił
 na maj i na miłość,
 żeby serce chwilą chwili
 znowu się modliło.</lyrics>
  <author></author>
  <copyright></copyright>
  <hymn_number></hymn_number>
  <presentation>V1 C1 V2 V3 C2 V2 V3 C2</presentation>
  <ccli></ccli>
  <capo print="false" sharp="true"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs />
  <tempo></tempo>
  <time_sig></time_sig>
  <backgrounds resize="screen" keep_aspect="true" link="false" background_as_text="false" />
</song>
<?xml version="1.0" encoding="UTF-8"?>
<song>
  <title>354. Kto los swój oddał w ręce Boga</title>
  <lyrics>[V1]
 1. Kto los swój oddał w ręce Boga,
 kto w Nim nadzieję złożył swą,
 nie dotknie tego żadna trwoga,
 bo Bóg odwróci dolę złą.
 Kto z taką się ufnością zrósł,
 ten nie na piasku dom swój wzniósł.

[V2]
 2. Niech serce twe z poddaniem słucha,
 co Bóg w wyrokach swoich chce,
 niech przyjmie to w pokorze ducha,
 co mądrość Najwyższego śle.
 On, co w Chrystusie wybrał nas,
 wie, czego brak nam w każdy czas. 

[V3]
 3. Gdy ból ci z piersi wyrwie łkanie,
 nie mniemaj, że Bóg rzucił cię,
 że tylko o tym ma staranie,
 któremu los uśmiecha się,
 bo nie zna nikt przyszłości zmian
 ni celów, które przejrzał Pan.

[V4]
 4. Skinieniem jednym strącić z wyżyn
 pysznego w przepaść mocen Bóg,
 maluczkich zaś wywyższyć z nizin
 i zbawić może z wszelkich trwóg.
 Otacza chwałą nędzny pył,
 a nędzą, kto tu w chwale żył. 

[V5]
 5. Więc powinności pełnij swoje,
 na myśli zawsze Boga miej.
 On ześle tobie łaski zdroje
 i mieć cię będzie w pieczy swej,
 bo Bóg odwróci wszelki cios
 od tych, co zdali nań swój los.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false" sharp="true"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>